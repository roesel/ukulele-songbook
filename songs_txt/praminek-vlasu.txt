[Info]
Title: Pramínek vlasů
By: Jiří Suchý

[Verse]
           C      Ami         F        G
Když měsíc rozlije  světlo své po kraji
         C     Ami               F   G7
a hvězdy řeknou,   že čas je jít spát,
         C    Ami             F     G
pramínek vlasů    jí ustřihnu potají,
          C       Ami            C   G7
komu - no přece té,   kterou mám rád.

[Verse*]
Pramínek vlasů jí ustřihnu potají,
já blázen pod polštář chci si ho dát,
ačkoliv sny se mi zásadně nezdají,
věřím, že dnes v noci budou se zdát.

[Chorus]
         B               C
O sny mě připraví teprve svítání,
           B                  C
zpěv ptáků v oblacích a modré nebe,
          F                     C
od vlasů, jichž jsem se dotýkal ve spaní,
         As7               G
nový den nůžkama odstřihne tebe.

[Verse*]
Na bílém polštáři, do kroužku stočený,
zbude tu po tobě pramínek vlasů,
nebudu vstávat, dál chci ležet zasněný,
je totiž neděle a mám dost času.
Je totiž neděle... a mám dost času...
